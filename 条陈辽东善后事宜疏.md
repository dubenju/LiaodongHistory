#条陈辽东善后事宜疏【增筑六堡】
张学颜  
&emsp;&emsp;题为条陈辽东善后事宜、以备采择事、  
此疏在李成梁出剿王杲大捷后该臣亲诣边外宽奠地方、询察虏情、相度时势、比至其处、露宿三夜、见四山环抱。土脉肥美。
事难中止。工必当兴。
臣会同蓟辽总督杨兆、总兵官李成梁、议照御虏以收保为完策。守边以城堡为室家。
但修工易而底绩难。补修易而创修难。在内易而邻虏为尤难。若夺虏故地。展拓封疆。塞虏咽喉。
创立城堡。不启衅端。永成藩屏。则难之又难也。
险山等旧堡、自嘉靖四十二年<small>(注：1563年)</small>添设参将之后、缘地在腹里、去边甚远建州环住夷酋、生齿繁多、丑类强悍、
既据十岔口以为出入之路、又占宽奠子以为围猎之区、兵马既不敢出边、丁夜亦不敢出哨、
王杲等部肆掠于北、兀堂阿住古准塔等部肆掠于东、
如嘉靖四十四年十一月、从<u>十岔口</u>进入、攻陷<u>洒马吉堡</u>、
四十五年二月从<u>十岔口</u>进入、抢围险山等堡、
隆庆元年从<u>十岔口</u>进入抢掠叆阳等堡、
四年八月从<u>大柞口</u>进入、抢江沿等处、他如草河等堡、地方人畜、被其抢掠者、难以悉数、
险山地旷兵寡、既分防不周。
广宁辽阳官军。又一时策应不及。若任其蚕食。
叆阳之东。将来当为无人之境矣。且内地砂碛不毛军士远出百里。籴米负薪者。多因而逃伍不返。
再迟数年。不惟养成虏患。滋蔓难图。抑且内变潜生。该堡坐困。
该总兵官<u>李成梁</u>、昔任险山参将、即廵展各堡、于<u>宽奠子</u><u>十岔口</u>、
当时上下疑畏、推诿不行、
万历元年具呈阅视汪侍郎、始题奉钦依、准将险山等六堡、移建于<u>宽奠子</u><u>十岔口</u>等处、但此地周围环抱山林。
中间宽平膏腴。在边外二百余里。系夷人必争之地。方议修工之始。
或曰虏聚将攻<u>叆阳</u>。或曰虏谋入犯<u>辽阳</u>。不惟虏以夺利积愤。时肆窃掠。且边人以远役为苦。纷出怨言。
虽河东文武。各官畏难惮劳。亦多方讪谤。或嗾军告停、或匿名投帖、
又每举往旹抚臣激变辽军之害、以吓臣等、及工役稍有次第、忽值王杲执杀游击裴承祖于边外、
王酋之罪此举最大而其败亦甚旹自<u>开原</u>至<u>辽阳</u>、自将领至屯民、在在煽动、人人自危。
该廵按御史覆题请止工、臣等亦且疑而畏之也、于旹若主持不力、防处不当、方奉旨而即停、
纔举工而忽辍、军夫一放不可复聚、银粮巳散、不可复收、不惟轻信流言、
坐失事机且示弱外夷反以取侮、于旹加臣等以背违　明旨之罪。
法固当然。而地方之后患大衅、终将不可收拾矣、
乃总兵李成梁提兵亲赴地方、定立基址、大势巳成、
臣又廵阅彼中、曲为谕处、
参将傅廷勋不避艰险、挺身力任其事、分兵以防隘口、列栅以为木城、夷酋窥探者、
谕以祸福、量加犒赏、无不倾心听命、遣子入质、不敢扰工。
臣等恐夫匠远涉穷荒、裹粮不便、行分守参议翟绣裳、户部管粮郎中张崇功、
议运本色与折色间支、又见军夫居食无依、劳瘁多疾、定立期限、使之轮番赴工、
恐委官虚捏工程丈尺、又发样尺以稽高厚、又发印簿以查银粮出入、既而捣平王杲坚巢、
虏势益孤、杲执而辽无事矣其议筑堡似为虚设岂备王台耶去年又执杲献于京师、虏胆益落、
故三年之间、诸夷敛戢、内外无虞、俾六堡巨工、尽数完报、及查应用钱粮、
原议廪蔬盐菜银五千八百八十六两、口粮米一万八千九百石、节因夫匠屡告食用不足、
该臣等会议每夫日加米五合、塩菜银二厘、该部覆奉钦依、共该加银二千八百八十两、米七千二百石、
俱在前项银米数内撙节支放、如有不敷、另行请讨、今实过钱粮、亦无侵冒、
及查得嘉靖中大同修弘赐等土堡五座、近在镇城、当时以为其事甚难其功甚伟、
今创修六堡。惟<u>孤山</u>为稍近。若<u>宽奠堡</u>去旧边二百里之外。
在万山之中。五堡鼎峙。相去迨数百里。夺虎以为内地之藩篱。
据羊肠以塞东胡之孔道。山泽之利无穷赡养之资甚便。
数年以后、军余之生聚者、当十倍于今日也、且费半省于原额、工速成于二年、
南捍卫所、东控朝鲜、西屏辽渖、北拒强胡盖全辽屹屹之巨防、国家永永之大利也、
乞勑兵部查议题覆、转行阅视大臣、通行核勘工程有无坚固钱粮有无虚冐、
其前后効劳有功文武诸臣、分别叙录径自具奏施行、　得旨旌赏张李同、
