#创筑大奠堡记
旧<u>大佃子堡</u>境外一百二十里，地名<u>散等</u>，系<u>东胡</u>分犯要路。  
万历元年<small>(注：1573年)</small>，阅视<u>兵部侍郎</u><u>歙县</u>汪公<u>道昆</u>访地方兴革事宜，
<u>镇守都督</u>李公<small>(注：李成梁)</small>议当移<u>大佃子堡于</u>此地，以扼虏冲，既奏允旨。  
时虏酋环窥，流言载道，都督先赴，定立堡基，余<small>(注：张学颜)</small>复往巡视。
见山川形胜足为保障，因条奏便宜数事，分责各官修筑。  

始于万历三年三月初十日<small>(注：1575年04月20日（星期三）)</small>，终于本年十月二十日<small>(注：1576年11月10日（星期六）)</small>。  
城高连垛口二丈五尺，底厚二丈，收顶一丈，周围四百三十丈。
门角敌台一十二座，俱用砖石包砌，内穿井六眼。
公馆三所，厅房三十一间，军士营房四百八十六间，仓房四间。  

迁<u>大佃子堡</u>官军四百四十四员名于内。每官给田一百亩，军五十亩。
沿边建瞭守台八座。共用过折支盐菜廪粮犒赏银一千一十七两零米一百四十石五斗。
堡成之日易以今名。  

东南至<u>永旬</u>、<u>长奠</u>二堡俱六十里，
北至<u>新奠堡</u>八十里，
西至<u>险山旧堡</u>六十里，
据险设防。夷酋因而远徙不敢入犯。余以事竣奏报。

朝廷命左中丞长治<u>郜</u>公<u>光先</u>，委天津宪副代州<u>安</u>君<u>嘉善</u>覆实。各官蒙钦赏有差是役也。
建议者都督、按察者侍御魏县<u>郭</u>公<u>思极</u>，代州<u>赵</u>公<u>允升</u>，监督者副使<u>翟</u>君<u>绣裳</u>，
给饷者郎中<u>张</u>君<u>崇功</u>，任劳终事者副总兵<u>傅廷勋</u>与原任备御<u>华本实</u>也。
因识始末以见拓地之难，但望后之相继者，益加慎固，勿堕前功。

万历四年岁次丙子。  
钦差巡抚辽东地方，兼赞理军务兵部右侍郎，兼都察院右佥都御史肥乡<u>张学颜</u>撰。  
钦差镇虏前将军镇守辽东地方总兵官太子太堡，左军都督府左都督铁岭<u>李成梁</u>。  
钦差巡按山东监察御史魏县郭思极、代州<u>赵允升</u>。  
钦差分守辽海东宁道，兼理边备屯田山东按察司副史，兼参议闻喜<u>翟绣裳</u>。  
钦差驻扎辽东粮储，兼理屯种户部郎中大名<u>张崇功</u>。  
钦差分守辽东宽甸等处地方副总兵仍管参将，兼署都指挥三万卫<u>傅廷勋</u>。  
钦差驻扎辽阳地方总兵锦州卫<u>杨腾</u>，三万卫<u>曹簠</u>。  
江沿台备御武举指挥广宁卫<u>徐国□（辅）</u>，铁岭卫<u>刘余昌</u>。  
委官原备御指挥东宁卫<u>华本实</u>。  
