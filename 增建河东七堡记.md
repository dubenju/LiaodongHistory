#增建河东七堡记
前兵部尚书 范鏓<small>(注：cōng，聪音)</small>

&emsp;&emsp;辽东之镇，东西北三面距夷，每为诸酋窥伺，剽掳杀掠，迄无宁岁。  

&emsp;&emsp;若广宁与辽阳之西北，直抵开原，
诸边多在原隰<small>(注：xí，新开垦的田。)</small>垣堑墩堡，疏密适均守望追袭，计程可及。  
&emsp;&emsp;顾惟辽阳迤东，临边一带，万山丛迭，修林森翳(注：yì，遮蔽)，墙弗克施，人难为守，
而地之相去，南北不啻七八百里，其间止设六堡，兵马亦仅三千，
应援则艰于地远，捍御则苦于兵微，骎(注：qīn，①逐渐②马跑得很快的样子)致虏势猖獗，频年失事，比于西北殆又甚焉。  

&emsp;&emsp;揆<small>(注：kuí，度（duó），揣测。)</small>惟厥先，**拓边置堡，一时草创，夷人住牧尚远，中国地利未通，势未及备。**  
&emsp;&emsp;故自<u>马根单堡</u>而东为<u>清河堡</u>，又南为<u>鹻场堡</u>，为<u>靉阳堡</u>皆相距七十馀里。
而其间乾河王老诸岭险隘艰阻，策应靡及。
又迤东而南有<u>险山台</u>，虏人外自<u>石岔口</u>出<u>宽佃子</u>而入<u>险山</u>犯诸境尤为要害；
又东南而为<u>汤站堡</u>，虏从<u>石岔口</u>循<u>短错江</u>入，掠<u>江沿台</u>屯众
其离<u>汤站</u>八九十里，应兵未至贼已饱获而出
失是五要无怪其出没无常而荼毒疆场也。
虽每岁发兵御防，糜财动众，顾左失右，非长策也。
曷其酌地形，察通塞，凭隘冲，控险厄，准道里，切应合，分地置兵，据要制变，此五堡之不可以已也。  

&emsp;&emsp;<u>开原</u>当胡虏之冲迩来修复边墙，<u>铁岭</u>临边辽河之外人业其地创为<u>镇西堡</u>以卫之
但孤悬绝塞，而诸城堡远隔辽河，应援越涉危亦甚矣。
泛河边境有所谓李千户屯者，阻山为险聚落颇繁
虽虏寇迂于内侵而群情乐于自守，曷其立策应增堡障此又二堡之不可以已也，然而莫之及图也。
嘉靖丙午巡台御史南畿张秋渠先生铎按治兹镇首重大防拊疆域之势
慎积僇之惨诘夷夏之限求得失之端绎控制之畧积谋发虑奋然远图本之以忠勤出之以经济广之以周咨任之以勇决
是故莅<u>开原</u>俯辽河，阅<u>镇西</u>，见群胡环向一堡孤危，于是有<u>彭家湾堡</u>之图焉；
又逾<u>泛河</u>，察民隐，因地顺志，于是为<u>李屯堡</u>之图焉。

&emsp;&emsp;爰及多虞覃极诸要，<u>靉阳</u>东路数百里，二三十年之患，必欲挽危就安，首举尾应，
乃先之备御武动之相度以发端继之，以守备韩承庆之规画，以起事先生曰，定边息氛，国之福也；
出筹捍患，宪臣之分也，吾何责之辞；又曰阅历剂量非躬视弗周，吾将往省焉，乃率诸司循边出塞，穿林策岭。  

&emsp;&emsp;自<u>马根单</u>历<u>清河</u>而知虏从<u>明墙</u>而入也，于是有<u>散羊峪堡</u>之图焉；  
&emsp;&emsp;自<u>清河</u>历<u>鹻场</u>而知虏从<u>鸦鹊关</u>诸路而入也，于是有<u>一堵墙堡</u>之图焉；
&emsp;&emsp;自<u>鹻场</u>历<u>洒马吉</u>，<u>新安</u>等处而知虏从北<u>古河台</u>诸路而入也，于是有<u>孤山堡</u>之图焉；  
&emsp;&emsp;又出<u>双岭</u>历<u>险山</u>而知虏自<u>石岔口</u>经<u>索果直</u>而来也，于是有<u>险山堡</u>之图焉；  
&emsp;&emsp;又自<u>险山</u>历<u>江沿台</u>而知虏从<u>打探峪</u>入<u>瓦子峪</u>而来也，于是有<u>江沿台堡</u>之图焉。  

&emsp;&emsp;相宜度形，举要扼会，左右适当，声势联络，缓急便宜，战守俱利无俟。墙壁之防，永得控制之策，内有耕牧之利，外无冲突之扰。
是故二堡立则<u>开原</u>实矣，五堡立则<u>靉阳</u>固矣，七堡增则河东自此可无虞矣。  

&emsp;&emsp;安边保民，奠此为大，于时抚台都宪岷郡于迭川先生，教协心同德，经画审处，相与檄议诸寺
苑马寺卿吴君惺行，
太仆寺少卿朱君屏，
分守少参荣君恺，
分巡宪胡君谐兵，
备宪黄君云，
分守辽阳副总戎种君继，
掌印都司刘君通，
罔不敬应其议，既乃会疏，请恭荷俞旨，命举及时。
遂于岁之七月，经始分理，鸠工集事，秋渠先生经纪百务，督率备至，财用资粮皆出其所茂积。
而游击将军王言，都司佥书许策，杨栋继至专地共济，暨诸司百执事烝烝趋效，
迄于九月，秩然报成，其城堑之高深，门营之严整，军容之壮饰，墩台之森布，雄视边陲镇，讋诸虏允矣。
常山之势不拔之图，万民之利百世之业也。
既卒事诸君谓不可无记，愚以谓修障塞补隙漏及时，图事保大定功秋渠先生为国为民之盛举也。
莫为于后虽盛弗传，而今而后时，葺屡省恤兵容众，又吾将兵者之责二三，守臣所当自效也。
天时不如地利，地利不如人和，请以是终其纪焉
